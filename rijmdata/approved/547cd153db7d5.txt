Sint's wondermiddel

Sint wondermiddel schoonheid creme zalf borrel kater

Afwasflop

Afwasflop@hotmail.com

---------------------------------------------------- 

In dit verhaal, geheel op rijm
vertel ik jou mijn groot geheim:
hoe blijft mijn lijf zo fit en krachtig
ook al ben ik 480?

Ik heb soms van die dagen,
waarop ik mezelf niet kan verdragen,
dan voel ik mij echt niet top
en krijg de kriebels op mijn kop
dan jeuken mijn handen
en groeit er haar op mijn tanden
dan zit er een luis in mijn pels
en dat gekietel dat is hels
dan komt mijn baard uit mijn oren
en zit mijn neus niet van voren
dan kletsen de oren van mijn kop
en heeft mijn lever weer wat op
dan valt mijn oog op de grond
en vliegen dode vogels in mijn mond
dan slaat mijn vervelende klier aan het druipen
en voel ik de beestjes weer kruipen
dan jaagt mijn hart op schoppen
en lijkt niet meer te kloppen
dan jagen de stuipen op mijn lijf
en vragen de pieten waar ik blijf
dan snijdt mijn tongriem niet meer goed
en schuimen mijn kaken van overvloed
dan kliert mijn schild
en wordt mijn vlees wild
dan is mijn stoelgang niet te stillen
en zit er koek op mijn billen
dan klinkt mijn wind hard en hoog
en houd ik mijn hemd niet meer droog
dan is mijn achterdeel, naar bekend,
het minst zuivere instrument
dan hebben mijn ballen verstand
en maak ik mijn tabberd van kant
dan staart mijn navel naar beneden
en denkt treurig aan een lang verleden
dan staat mijn staf niet meer straf
en ben ik weer terug bij af
dan kweekt er kaas tussen mijn tenen
en schommelt mijn schimmel tussen mijn benen
dan wordt ik mij langzaam bewust
dat ik wel weer een borrel lust

Je begrijpt, dat zijn van die dagen
die mij niet kunnen behagen.
Zulke dagen bied ik het hoofd
met een middel – god zij geloofd.
Want, liefst start ik iedere dag
met een stralende glimlach
en grijp iedere kans
te zorgen dat ik glim en glans
met de wangen in appelkleuren
riekend naar bloesemgeuren
mijn huid tintelfris en strak
en mijn haute-coiffure in de lak
eerst goed in de spiegel gekeken
en dan mijn baard glad gestreken
vrolijk staat mijn gezicht
zelfs mijn ogen stralen licht
dan dans ik vol energie
van hoelahoep en 1-2-3

Mijn geheim om dat te bereiken
wil ik ook jou aanreiken
want, ’t is geen komedie
ik ken de perfecte remedie
Nodig heb je het natuurlijk niet
maar je vindt het vast lekker, zei Piet
Met mijn bisschoppelijke zegen
en dit middel, kan je ‘r weer tegen
En dat, vind ik als goede vriend,
heb je dit jaar echt verdiend!